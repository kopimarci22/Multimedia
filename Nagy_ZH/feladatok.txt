1. Hozz létre egy DIV-et (játéktér), fekete háttérszínnel és 5px széles szegéllyel!

2. Az imént létrehozott DIV-ben alakíts ki 8 sorban és 8 oszlopban elhelyezett 8x8 egyforma DIV-et (csempék)!

3. Legyen a csempéknek szegélye, ami 4px széles, és legyen margójuk is, ami 2px széles! Hozzunk létre egy stílus
   osztályt az alapértelmezett csempe stílus leírására! 

5. Hozzunk létre két újabb stílus osztályt a csempéknek, amelyek most csak abban különböznek, hogy milyen
   színt társítunk a szegélyükhöz. Az egyik ('enabled') osztály esetén zöld, a másik ('disabled') osztály esetén
   szürke színt használjunk! 

6. A csempéket most úgy hozzuk létre, hogy legyen rájuk érvényes az alapértelmezett csempe stílus, de 0.5 eséllyel
   tartozzanak az 'enabled' vagy 'disabled' osztályok egyikébe is!

7. Csak az 'enabled' csempékhez adjunk egy új attribútumot, 'clicks' névvel, ami kezdetben 0 értéket kapjon!

8. Minden csempének legyen egy 'row' és 'col' attribútuma, ami a csempe sor és oszlopindexét kapja értékül!

9. Csak az 'enabled' csempékhez adjunk eseménykezelőt, ami egérrel való kattintásra hívódik meg! Egyelőre elég, ha az 
   esemény tényét jelezzük a konzolon.

10. Egérkattintás hatására növeljük a csempéhez rendelt 'clicks' attribútumot egy küszöbértékig (ez lehet pl. 3)! Miközben
    módosítjuk a csempe 'clicks' attribútumát, ne felejtsük el letiltani az eseménykezelést az aktuális és az összes többi 
    csempén egyaránt! A műveletek elvégzése után újra figyelnünk kell az eseményeket.

11. Ha nem értük még el a 10. feladatban megadott küszöbértéket, akkor animáltan csökkentsük a csempe 'opacity' értékét 0-ra!
    Az animáció időtartamát állítsuk be úgy, hogy jól követhető legyen! Az eseménykezelés tiltása és engedélyezése itt is
    fontos követelmény. 

12. Láncoljunk egy újabb animációt az előzőhöz! Ha az első (11. feladat) animáció lefutott, rögtön következzen a második, 
    amelynek során az 'opacity' visszaáll 1-re! A kattintásokra csak a második animáció végeztével reagálhatnak a csempék.

13. Ha egy csempén elértük a maximális kattintás-számot, akkor változzon a csempe szegélye pirosra! Ez az utolsó animáció végén
    következzen be!

14. Olvassuk be a kukacot a 'worm.png' fájlból! A kukacnak létrehozott objektumot rendeljük kezdetben az [5, 2] indexű csempéhez,
    de ne használjunk ciklust, inkább a megfelelő jQuery lekérdezéssel válasszuk ki az adott csempét!

15. Minden érvényes kattintás után, ha már végbement(ek) az animáció(k), helyezzük át a kukacot a legutóbbi kattintással 
    kijelölt csempére.

16. Adjunk a csempék stílusbeállításaihoz 'mouse-hover' effektust! Mikor az egérkurzor egy adott csempe fölött van, legyen a
    csempe háttérszíne sárga.

17. Gondolkodjunk el más lehetőségeken is! Pl. a kukac áthelyezése más user input alapján, több réteg segítségével megvalósítható
    effektusok stb... Az ötleteket próbáljuk ki, kiindulási alapként a példamegoldást használva! 